indeks_geograficzny : W indeksie geograficznym hasła indeksowe obejmują:
                      – nazwy geograficzne
                      • państwa – podajemy nazwy współczesne skrócone obiegowe (np. Polska, Niemcy);
                      • regiony – podajemy nazwy geograficzne (np. Małopolska); etniczne (np. Łemkowszczyzna); historyczne (np. Prusy Wschodnie);
                      • miejscowości – podajemy nazwy wsi, miast – po nazwie powinno stać w nawiasie określenie czy jest to wieś czy miasto oraz określenie województwa: Warszawa (miasto, woj. mazowieckie), Stara Kiszewa (wieś, woj. pomorskie);

                      W drugiej kolejności podajemy nazwy historyczne: II Rzeczpospolita, Prusy Wschodnie, Rastenburg.
                      Ponadto można również podać:
                      • części miejscowości – podajemy nazwy dzielnic, ulic, placów, obiektów; w nawiasie podajemy nazwę miejscowości: ulica Marszałkowska (Warszawa), Plac Szczepański (Kraków), Kościół św. Anny (Warszawa), XI Liceum Ogólnokształcące im. M. Reja (Warszawa); Pierwsza Galicyjska Tkalnia Mechaniczna (Andrychów);

                      – nazwy topograficzne
                      • rzeki, jeziora, morza, wyspy, półwyspy, góry itp.; jeśli w nazwie nie występuje przydawka rzeczowa, podajemy w nawiasie, np. Śniardwy (jezioro), Wisła (rzeka), w odróżnieniu od np.: Jezioro Maltańskie;

                      – nazwy jednostek podziałów administracyjnych
                      • województwa, powiaty, gminy, sołectwa – przed nazwą podajemy określnik rzeczowy w formie skrótu: województwo (woj.); powiat (pow.), gmina (gm.), np. woj. podlaskie, pow. kętrzyński;

                      – nazwy obcojęzyczne
                      • przy nazwach obcojęzycznych (historycznych) podajemy odsyłacz do nazwy w języku polskim, np.: Kuschlin, zob. Kuślin, Andrichau, zob. Andrychów.

                      Wytyczne do haseł indeksowych sporządzono w oparciu o:
                      http://agad.gov.pl/?page_id=444.

                      Więcej informacji na temat sporządzania haseł, znajduje się w publikacji internetowej „Język haseł przedmiotowych Biblioteki Narodowej”.

indeks_rzeczowy : Hasła w indeksie rzeczowym wpisujemy po przecinku. Odnoszą się one do treści zbioru/zespołu. Stanowią pomoc wyszukiwawczą, zwłaszcza w przypadku udostępniania danych w Internecie. Ważne jest, aby spojrzeć na zbiór/zespół z wielu punktów widzenia, wyobrazić sobie, przy jakiego typu poszukiwaniach dany zbiór/zespół może być pomocny, wpisać go w szerszy kontekst (historyczny, kulturowy, społeczny).
                  Ważna jest konsekwencja w nadawaniu słów kluczowych, np. zdecydowanie się na stosowanie określenia „II wojna światowa”, a nie „druga wojna światowa”; „dwudziestolecie międzywojenne”, a nie „20-lecie międzywojenne” itd.
                  Hasła wpisujemy w mianowniku, małą literą (chyba, że jest to nazwa własna). Nie jest konieczne powtarzanie haseł rzeczowych, które pojawiają się w którymkolwiek z pól opisu (nazwa zbioru, dzieje twórcy, zawartość, indeks geograficzny itp.).
                  W przypadku zespołu, hasła powinny odnosić się przede wszystkim do jego twórcy, a także do zawartości zespołu.

                  Przykłady:
                  (dla zespołu: „Spuścizna Jacka Kuronia”) hasła rzeczowe: Polska Rzeczpospolita Ludowa, Komitet Obrony Robotników, opozycja w PRL, internowania, represje, stan wojenny;
                  (dla zespołu: „Ochotnicza Straż Pożarna w Grymianowie”) hasła rzeczowe: stowarzyszenie, straż ogniowa, zabór rosyjski, dwudziestolecie międzywojenne.
                  W przypadku zbioru, hasła powinny odnosić się do zawartości zbioru.
                  Przykłady: (dla zbioru: „Pocztówki z gminy Grymianowo”) hasła rzeczowe: budownictwo sakralne, architektura sakralna, budownictwo świeckie, architektura świecka, zniszczenia wojenne, dwudziestolecie międzywojenne, Polska Rzeczpospolita Ludowa.

indeks_osobowy : Hasła indeksowe obejmują:
                 1) nazwiska osób – podajemy nazwisko oraz po przecinku imię osoby. Jeśli znamy, w nawiasie podajemy datę urodzenia i śmierci np. Potocki, Władysław (ur. 1919–1996);
                 2) nazwiska rodzin lub nazwy rodów – podajemy z przydawką rzeczową w nawiasie, np. Kowalscy (rodzina), Czartoryscy (ród);
                 3) przydomki, pseudonimy – podajemy z odsyłaczem, np. Teodor Klon, zob. Stefan Kisielewski, „Danuta”, zob. Krystyna Krahelska.

                 W haśle indeksowym uwzględniamy również:
                 a) pokrewieństwo członków rodziny; podajemy w nawiasie stopień pokrewieństwa, np. Stanisław Kowalski (syn Jana Kowalskiego); w przypadku kobiet zamężnych w nawiasie podajemy nazwisko rodowe, np. Danuta Kowalska (z d. Nowak);                                                                                 b) tytuły naukowe, zawodowe, rodowe – podajemy przed nazwą osobową, np. ksiądz Jerzy Popiełuszko, hrabia Karol Raczyński.
                 Wytyczne do haseł indeksowych sporządzono w oparciu o: http://agad.gov.pl/?page_id=412.
